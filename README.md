# VISCON

Részletes leírás a dokumentációban!

A feladat egy vizuális programozási környezet elkészítése, amely képes c kód és a hozzá
tartozó header fájl generálására. A nyelvi elemek és vezérlési szerkezetek a tervrajzon
eszközdobozok formájában jelennek meg. Az eszközök között vezérlési éleket, illetve
adatkapcsolati éleket húzhatunk. A tervező felületen az eszközök és kapcsolatok szabadon
hozzáadhatók, mozgathatók, szerkeszthetők és törölhetők.
Az eszközök között találunk változókat, elágazásokat, ciklusokat. Továbbá lehetőséget
biztosít az alkalmazás a változók közötti aritmetikai és logikai műveletek elvégzésére,
valamint azok összehasonlítására is. Fontos funkcionalitás továbbá a natív c kódban előre
definiált függvények importálása és felhasználhatóvá tétele a grafikus felületen. A munka
befejezése után a projekt állapota elmenthető, később vissza is tölthető és folytathatjuk a
munkát.
A programot VisCon névre kereszteltük. Ez a Visual Connect szavak rövidített változatainak
összevonásából született. A program célja azonban nem csak az, hogy a vezérlési szerkezetek
között teremtsen kapcsolatot, hanem az is, hogy akár laikusokat közelebb hozzunk vele a
programozáshoz és kutatást végezzünk a kódgenerálás terén.

# Használt technológiák:
- C#
- WPF